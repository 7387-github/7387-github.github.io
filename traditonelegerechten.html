<!DOCTYPE HTML>
<HTML>
  <HEAD>
    <Title>10x de lekkerste Thaise gerechten</Title>
    </Head>
         <BODY>
         <H1>10x de lekkerste Thaise gerechten </H1>
         <SECTION>
           <p>
Er zijn veel redenen om naar Thailand te gaan, maar het eten is toch wel de allerbeste. Bekijk deze tien gerechten en je weet waar jouw volgende trip heen gaat.
           </p>
                      <img src=".jpg"> 

<p>
  Of je nu een jungletrekking maakt in het noorden, struint door de drukke straten van Bangkok, of je op een tropisch eiland in het zuiden bevindt – lekker eten is in Thailand nooit ver weg. Zelfs (juist!) op straat kun je fantastisch eten scoren, of je nu van pittig eten houdt of niet. De Thaise keuken is meer dan chilipepers, en is één van de lekkerste, gezondste en meest veelzijdige keukens ter wereld. Welke van onderstaande gerechten is jouw favoriet?
           </p>
           
<p1>1. Pad Thai</p1>
           <p>
Echte pad thai wordt gemaakt van platte rijstnoedels. Pad thai is misschien wel het bekendste gerecht van Thailand en staat werkelijk overal op de kaart. Deze specialiteit is simpel maar o zo heerlijk: gebakken rijstnoedels met veel ei, tofu, gamba’s, taugé, bosui, pinda en limoen. En de typische pad thai-saus natuurlijk, op basis van tamarinde. Liefhebbers kunnen de gamba’s ook laten vervangen door kip of groenten.
           </p>
           
           <p>2. Kip met cashewnoten</p>

<p>
Wederom een ‘instap-gerecht’: wie lust er geen kip met cashewnoten? En paprika, ui en rijst natuurlijk, want zonder dat is een echte ‘kai med ma muang’ niet compleet. Deze Thaise klassieker klinkt wederom simpel, maar ook hier schuilt het geheim in de ‘saus’. De saus is niet echt een saus, maar een combinatie van kruiden en andere mysterieuze ingredienten die het gerecht zijn verrukkelijke smaak geven. Er zit niets anders op dan het gerecht gewoon eens te proeven.
           </p>
           
           <p>3. Papaya salade</p>

<p>
Ik hoor je denken: ‘maar ik lust geen papaya’. Maar een papaya salade is geen papaya. Het is een papaya salade! ‘Som tum’ wordt gemaakt van nog-niet-rijpe papaya, waardoor het fruit een totaal andere (betere!) smaak heeft. Meng vervolgens met vissaus, limoen, pinda, wortel, chilipeper en eventueel een sperzieboontje en gamba’s, en je hebt de lekkerste salade ever. Pas op: pittig!
           </p>
           
           <p>4. Massaman curry</p>

<p>
Gele, groene of rode curry: je hebt het in Thailand allemaal. Maar wil je een typische Thaise curry eten, bestel dan een Massaman curry. Deze curry is niet alleen pittig (duh), maar bevat ook aardappel(!), veel uien en beef. Weer eens wat anders dus, in positieve zin. Serveren met rijst en opeten tot de pan leeg is!
           </p>
           
           <p>5. Tom Yum</p>

<p>
Ook al zo’n Thaise klassieker: tom yum is een populaire soep die in Thailand veelal als hoofdgerecht gegeten wordt. Al doet men in Thailand niet echt een voor- of hoofdgerechten. Meestal staat er van alles op tafel en wordt het eten gedeeld. Enfin, tom yum is een heldere, pittige soep met een zuurtje en een zoutje. Ingredienten zijn onder meer citroengras, limoen, champignons, koriander en thaise basilicum. Vaak vind je ook gamba’s in deze soep. Tom yummie!
           </p>
           
           <p>6. Tom Kha Kai</p>

<p>
De bekendste kokossoep van Thailand en een mildere variant van tom yum: tom kha kai bevat veel kokosmelk, gember, citroengras en kip. Bamboescheuten, champignons, koriander en rode peper mogen bij een complete tom kha kai ook niet ontbreken.
           </p>
           <p>7. Pad krapow moo saap</p>

<p>
Pad krapow moo saap, oftewel varkensvlees met Thaise basilicum (iets anders dan ‘gewone’ basilicum), moet je gewoon geprobeerd hebben. Het gerecht heeft een unieke smaak door de basilicum, gecombineerd met chilipepers, sojasaus en een beetje suiker. Lekker met gestoomde witte rijst. Staat overigens ook vaak met beef op de kaart!
           </p>
           <p>
8. Yam neua yang
           </p>
<p>
Een licht gerecht voor wie al teveel heerlijke (Thaise) gerechten op heeft. ‘Yam neua yang’ is een salade van ui (rode ui of bosui), koriander, munt, chili, knoflook, limoen en – uiteraard – beef. Ook komkommer en tomaat vind je soms terug op je bord, wat deze luchtige maaltijd alleen maar gezonder maakt.
           </p>
           
           <p>9. Thaise spareribs</p>

<p>
Je hebt het misschien al wel door, maar met de juiste, typisch Thaise ingredienten, krijgt elk gerecht die heerlijke smaak van het land van de glimlach. Ook spareribs kun je dus prima op z’n Thais klaarmaken, en zie je niet zelden op de menukaart staan. Marineer (baby)porkribs met vissaus, sojasaus, citroengras, kokosmelk, chili, knoflook, gember en/of honing, en voila… sii khrong muu yaang!
           </p>
<p>10. Mango sticky rice</p>

<p>
Loopt het water je al in de mond? Of heb je je buik nu wel vol van die heerlijke, smaakvolle gerechten? Tijd voor het toetje! Hoewel het eten van een dessert in Thailand geen vast onderdeel is van de avondmaaltijd, maken veel restaurant voor toeristen graag een uitzondering. Sticky rice met mango is hét desert uit Thailand, en bestaat uit – goh – kleefrijst en mango. Op elk moment van de dag heerlijk eigenlijk!
           </p>
           <p>Wat is jouw favoriete Thaise gerecht?</p>
              </BODY>
           
           </HTML>


